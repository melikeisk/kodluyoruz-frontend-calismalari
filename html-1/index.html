<h1>Z.Melike Işık</h1>

<h3>Hakkımda:</h3>

<p>Merhaba! Ben Melike Işık. Üniversitede değerli bir hocam dışında, "Zeynep" ismi ile seslenen olmadığı için, genellikle kendimi Melike olarak tanıtırım. <i>Web Tasarımı ve Kodlama</i> bölümü okuyorum, bu alanda kendimi geliştirmeyi hedefliyorum.</p>
<p>Öğrenmeyi ve öğretmeyi severim. Bilgisayar başında uzun zamanlar geçiririm. Bunun yanı sıra pekçok hobi ve ilgi alanlarına sahibim.</p>

<h2>Hobilerim ve İlgi Alanlarım:</h2>
<!--art-->
<h3>Sanat:</h3>
<p>İnsanın, duygu ve düşüncelerini karşısındakine aktaramadığı noktada <i>sanat</i> doğmuştur. Bu bakımdan belki de ilk insandan bu yana var olan, sanat kavramı; insanların tabiat karşısındaki duygu ve düşüncelerini, ses, söz, çizgi, yazı, ritim gibi unsurlarla güzeli yakalayarak, kendilerine özgü üslupla ifade etme çabasından doğan ruhsal faaliyettir. Haliyle sanat ve bu alanda yapılan eserler ilgi alanlarımın içinde yer kaplıyor.</p>

<p>Müziksiz bir dünya hayal edemiyorum. <i>Blues, rock, funky</i> ve <i>swing jazz</i> dinlemenin yanı sıra <i>alternatif rock</i> ve <i>oldschool rap</i> gibi çeşitli türlerde müzik dinlemeyi severim. Kalimba ile sevdiğim film ve dizilerin müziklerini çalmayı denerim.</p>
<p>Ressamların hayatları ve eserleri ilgimi çeker. <i>Acrylic pouring</i> tekniği ile tablolar yaparım.</p>
<p>Tiyatro ve sinema kısmında <i>bilim kurgu, fantastik</i> ve <i>absürt durum komedisi</i> türlerini tercih ederim.</p>
<p>Kitap ve çizgi romanlar olmadan da bir dünya hayal edilemez. Felsefi ve yeraltı eserleri okurum. <b>Tolkien</b>, <b>Zizek</b>, <b>Kundera</b>, <b>Camus</b> gibi isimlerin yeri benim için son derece özeldir. Dc evreninde Batman ve Alfred, Marvel evreninde ise Iron Man ve Moon Knight karakterlerini severim. </p>

<!--game-->
<h3>Oyun:</h3>
<p>Çocukluğumuzda tanıştığımız en eğlenceli alan sanırım herkes için <i>oyun</i>dur.Çocukluk ve ilk genç yetişlik dönemlerimdeki kadar sık zaman ayıramasam da sanırım oyun oynamak benim vazgeçilmezlerim arasında. Hem <i>video oyunları</i> hem de <i>kutu oyunları</i> oynamaktan keyif alırım; <b>RPG</b> ve <b>FRP</b> severim.
</p>
<!--sport-->
<h3>Spor:</h3>
<p>Hayatımın çeşitli dönemlerinde <i>masa tenisi, buz pateni, hentbol, tenis, kayak, yoga</i> gibi sporları denedim; sağlık sorunları ya da çeşitli kaygı ve korkular nedeniyle profesyonel olarak ilerletemedim. Bu spor dallarında en yetenekli ve ilgili olduğum buz pateni. Aktif olarak yaptığım, <i>yoga</i> favorim.</p>

<p><b>Kadın Milli Voleybol Takımı</b>'nın maçlarını izlemeyi severim.</p>